# Impero

## REGOLAMENTO

## Introduzione

Impero è un gioco di economia e finanza, investimenti e doppiogioco in cui i
partecipanti si sfidano nel controllo, l’espansione e il miglioramento di
società di telecomunicazioni che si dividono i nodi infrastrutturali del
territorio nazionale.

## Scopo del gioco

Una partita a Impero è strutturata in turni, ciascuno della durata di 12 ore
(reali), che scadono alle 9:00 e alle 21:00 di ogni giorno.

Una partita dura 14 turni, ovvero 7 giorni solari: al termine del 14° turno
sarà dichiarato vincitore il giocatore con il capitale più alto.

## Meccanica di gioco

### La mappa

La mappa di gioco è rappresenta il territorio nazionale diviso in nodi infrastrutturali
di comunicazione. Ad ogni nodo è associato un rendimento che va da 1 a 20.

### I giocatori

I giocatori dispongono di 8 punti azione per turno e di un capitale iniziale
di 50$ .

I giocatori utilizzano i punti azione per le seguenti azioni:

 - Creare nuova società: costo 5 punti azione
 - Partecipare all’asta per un’azione di una società: costo 1 punto azione
 - Invio di denaro a un altro giocatore: costo 1 punto azione
 - Accettare denaro da un altro giocatore: costo 1 punto azione

### Le società

Una società dispone di:

 -  Un capitale
 -  Nodi sulla mappa e un rendimento ad essi associato
 -  Punti azione societari: 3 per turno
 -  Un amministratore delegato
 -  Azionisti

La società viene creata da un giocatore il quale sceglie anche che capitale
iniziale versare dalle proprie casse in quelle della società: da questo momento
in poi gli introiti della società deriveranno solo o dai nodi sulla mappa o da
reinvestimenti di nuovi azionisti. 

Il giocatore che ha creato la società ne possiede una azione ed è
automaticamente amministratore delegato per i prossimi 4 turni.

Alla neonata società viene automaticamente associato gratis e a caso un nodo di
rendimento 1.

La società dispone di 3 punti azione per turno e di un capitale.

Solo l’amministratore delegato può usare i punti azione societari per le
seguenti azioni:

 -	Acquistare un nuovo nodo: è possibile acquistare il controllo di un nuovo
 	nodo al costo di 1 punto operazione societario e di un valore monetario pari
al doppio del rendimento della nuova cella
 -	Migliorare un nodo esistente: è possibile innalzare di 1 il livello di rendimento di un nodo posseduto, 
al costo di 1$ e 1 punto operazione
 -	Ricapitalizzare: quando una società è a corto di denaro, può
 	ricapitalizzare mettendo all’asta una nuova azione. I giocatori
concorreranno ad acquistarla e il ricavato verrà trasferito nel conto della
società, mentre il nuovo azionista da ora in poi parteciperà alla spartizione
dei dividendi e alle votazioni per l’amministratore delegato.
L’asta dura 12 ore dal momento in cui è creata.
 -	Fittare un nodo di un’altra società: è possibile che per ragioni di spazio
 	una società si veda bloccata sui suoi confini. In questo caso può fittare una
cella adiacente controllata da un’altra società: pagherà per intero il costo
della cella ma il rendimento sarà per lei dimezzato.

### L'Amministratore delegato

Le società hanno un amministratore delegato: il primo amministratore delegato è
per 4 turni il giocatore che ha creato la società.

Ogni 4 turni viene eletto un nuovo amministratore delegato.

Nella schermata di una società di cui si è azionisti è possibile in qualsiasi
momento sia inserire la propria candidatura (insieme a una breve proposta
elettorale) sia votare la proposta di un qualsiasi giocatore candidato.

Ogni 4 turni i voti, pesati sulle azioni possedute, concorreranno a determinare
il nuovo amministratore delegato.

In caso di assenza di voti espressi, l'amministratore precedente restera' in carica.
In caso di parita' tra gli sfidanti, verra' estratto uno di essi.

### Trasferimento fondi

È possibile inviare denaro ad un altro giocatore. Ciò è assimilabile ad un tentativo di corruzione 
e soggetto al vaglio della finanza secondo le seguenti modalità: 
Inviare denaro costa 1 punto operazione, il ricevente potrà scegliere di accettare o rifiutare l'offerta. 
Se accetta paga anch'egli un punto azione.
La transazione accettata è però a rischio, in quanto vi è associata una probabilità di essere scoperta dalla finanza.
Se ciò accade il trasferimento è annullato e i conti dei due giocatori coinvolti sono immediatamente azzerati.
La probabilità di intercettazione è proporzionale alla percentuale del proprio capitale che il corruttore vuole inviare.

### Fine del turno e spartizione dei dividendi

Alla fine di ogni turno si procede alla spartizione dei dividendi.

Il rendimento di una società viene così suddiviso:

 - 30% del rendimento (arrotondato per difetto) viene convertito in capitale
   disponibile e versato nelle casse della società.
 - il restante rendimento viene convertito in capitale disponibile e diviso tra
   gli azionisti in ragione delle azioni possedute (ancora arrotondando per
eccesso)

Esempio:

La societa' S1, alla fine del turno, ha un rendimento pari a 10.
Gli azionisti sono due: A1 con 1 azione, e A2 con 2 azioni.
Il capitale sociale della societa' aumentera' di 10 * 0.30 = 3$.
I restanti 7$ si divideranno tra gli azionisti: essendo 3 le azioni totali,
ognuna varra' 7 / 3 = 2.33 arrotondato a 3. L'azionista A1 guadagnera' quindi
3$, A2 analogamente guadagnera' 6$.

### Nuovo turno e fine del gioco

All’inizio di un nuovo turno i punti azione dei giocatori e delle società
vengono ripristinati rispettivamente a 8 e 3 punti azione e si procede al
nuovo round. Al termine del turno 14 il gioco finisce ed è dichiarato vincitore
il giocatore con il capitale maggiore.

