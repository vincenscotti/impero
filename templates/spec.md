# Impero

## REGOLAMENTO

Il futuro è tuo.
Crealo. Sviluppalo.
Fallo sorgere tra le ceneri dei tuoi nemici.
Non ci saranno secondi.
Non avrai alternative.
Un solo miraggio:
La gloria del tuo Impero.

## Introduzione

Impero è un gioco di economia e finanza, ingegno e astuzia.  I partecipanti si
sfidano nel controllo, l'espansione e il miglioramento di società di
telecomunicazione pronte ad accaparrarsi i nodi infrastrutturali del
territorio nazionale.

## Scopo del gioco

Una partita a Impero è strutturata in turni, ciascuno della durata di 12 ore
(reali), che scadono alle 9:00 e alle 21:00 di ogni giorno.

Una partita dura 14 turni, ovvero 7 giorni solari: al termine del 14° turno
sarà dichiarato vincitore il giocatore con il capitale più alto.

## Meccanica di gioco

### La mappa

La mappa di gioco rappresenta il territorio nazionale diviso in nodi
infrastrutturali di comunicazione. Ad ogni nodo è associato un rendimento di
partenza che può valere 1, 3, 6, 12, 25 oppure 50.

### I giocatori

I giocatori dispongono di 8 punti operazione per turno e di un capitale
iniziale di 50$.

I giocatori utilizzano i punti operazione per le seguenti azioni:

 - Creare nuova società: costo 5 punti operazione
 - Mettere in vendita proprie azioni nel mercato secondario: costo 1 punto
   operazione
 - Partecipare all'asta per un'azione di una società: costo 1 punto operazione
   per ogni asta al quale si partecipa
 - Acquistare azioni in vendita nel mercato secondario: costo 1 punto
   operazione
 - Invio di denaro a un altro giocatore: costo 1 punto azione
 - Accettare denaro da un altro giocatore: costo 1 punto azione

### Le società

Una società dispone di:

 -  Un capitale
 -  Nodi sulla mappa e un rendimento ad essi associato
 -  Un amministratore delegato
 -  Azionisti
 -  Punti operazione societari: 5 punti base + 1 punto per ogni azionista che
    partecipa alla società

La società viene creata da un giocatore il quale sceglie il nome da darle e
che capitale iniziale versare dalle proprie casse in quelle della società: da
questo momento in poi gli introiti della società deriveranno solo o dai nodi
sulla mappa o da reinvestimenti di nuovi azionisti.

Il giocatore che ha creato la società ne possiede inizialmente 20 azioni ed è
nominato automaticamente amministratore delegato.

Alla neonata società viene automaticamente associato gratis e a caso un nodo
di rendimento 1.

Solo l'amministratore delegato può usare i punti operazione societari per le
seguenti azioni:

 -	Acquistare un nuovo nodo: è possibile acquistare il controllo di un nuovo
  nodo al costo di 1 punto operazione societario e di un valore monetario pari
  a una volta e mezza il rendimento della nuova cella
 -	Migliorare un nodo esistente: è possibile innalzare il livello di
  rendimento di un nodo posseduto allo scaglione successivo, pagando 1$ per il
  passaggio da rendimento 1 a 3, 2$ da 3 6, 5$ da 6 a 12, 13$ da 12 a 25, 30$
  da 25 a 50.
 - Aumentare la percentuale di reinvestimento: ogni fine turno parte del
   rendimento delle celle viene devoluta alla società, la restante parte agli
   azionisti. In partenza tale percentuale di reinvestimento è fissata al 30%.
   È facoltà dell'amministratore delegato, al costo di 1 punto operazione
   societario, aumentare o diminuire tale percentuale in misura del 10% per
   ogni punto operazione speso.
 -	Ricapitalizzare: quando una società è a corto di denaro, può
  ricapitalizzare mettendo all’asta una nuova azione. I giocatori
  concorreranno ad acquistarla e il ricavato verrà trasferito nel conto della
  società, mentre il nuovo azionista da ora in poi parteciperà alla
  spartizione dei dividendi.  L’asta dura 12 ore dal momento in cui è creata.
  Se viene effettuata una puntata durante l'ultimo minuto, la scadenza
  dell'asta viene posticipata di un minuto.
 -	Fittare un nodo di un’altra società: è possibile che per ragioni di spazio
  una società si veda bloccata sui suoi confini. In questo caso può fittare
  una cella adiacente controllata da un’altra società: pagherà per intero il
  costo della cella ma il rendimento sarà per lei dimezzato. Analogamente la
  società proprietaria del nodo guadagnerà metà volte il rendimento per ogni
  affittuario.

Se a seguito di un'asta un giocatore dovesse diventare il nuovo azionista di
maggioranza, ha la possibilità di diventare amministratore della società
utilizzando il bottone "Diventa amministratore" che apparirà nella pagina
della società.

### Trasferimento fondi

È possibile inviare denaro ad un altro giocatore. Ciò è assimilabile ad un
tentativo di corruzione e soggetto al vaglio della finanza secondo le seguenti
modalità:

Inviare denaro costa 1 punto operazione, il ricevente potrà scegliere di
accettare o rifiutare l'offerta.  Se accetta paga anch'egli un punto
operazione.
La transazione accettata è però a rischio, in quanto vi è associata una
probabilità di essere scoperta dalla finanza.  Se ciò accade il trasferimento
è annullato e i conti dei due giocatori coinvolti sono immediatamente
azzerati.  La probabilità di intercettazione è proporzionale alla percentuale
del proprio capitale che il corruttore vuole inviare.

### Fine del turno e spartizione dei dividendi

Alla fine di ogni turno si procede alla spartizione dei dividendi.

Il rendimento di una società viene così suddiviso:

 - la percentuale di reinvestimento viene convertita in capitale disponibile e
   versata nelle casse della società
 - il restante rendimento viene diviso tra gli azionisti in ragione delle
   azioni possedute

Esempio:

La societa' S1, alla fine del turno, ha un rendimento pari a 10.00$.
Gli azionisti sono due: A1 con 1 azione, e A2 con 2 azioni.
Il livello di reinvestimento è fissato al 30%.
Il capitale sociale della societa' aumentera' di 10.00 * 0.30 = 3.00$.
I restanti 7.00$ si divideranno tra gli azionisti: essendo 3 le azioni totali,
ognuna varra' 7 / 3 = 2.33$. L'azionista A1 guadagnera' quindi 2.33$, A2
analogamente guadagnera' 4.66$.

### Nuovo turno e fine del gioco

All’inizio di un nuovo turno i punti operazione dei giocatori e delle società
vengono ripristinati, rispettivamente a 8 e 2 + 1 punto per azione, e si
procede col nuovo round. Al termine del turno 14 il gioco finisce ed è
dichiarato vincitore il giocatore con il capitale maggiore.

### Blackout

I nodi infrastrutturali possiedono un'istabilità intrinseca che aumenta con
l'aumentare della loro potenza erogata, ovvero con il loro rendimento.
Sussiste dunque una probabilità, crescente al crescere del rendimento, che un
nodo vada in BLACKOUT.

Quando ciò accade il nodo in Blackout non conferisce rendimento e dunque non
partecipa alla creazione di utili per la società. Inoltre, il danno di sistema
si propaga agli 8 nodi ad esso adiecente: questi vedono la loro potenza
dimezzata, ovvero conferiscono metà del loro rendimento nominale alle società
da cui sono controllati.

Attenzione dunque alla particolare forma della rete infrastrutturale che
farete assumere alla vostra società!
