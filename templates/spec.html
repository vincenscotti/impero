<h1>Impero</h1>

<h2>REGOLAMENTO</h2>

<h2>Introduzione</h2>

<p>Impero è un gioco di economia e finanza, investimenti e doppiogioco in cui i
partecipanti si sfidano nel controllo, l’espansione e il miglioramento di
società di telecomunicazioni che si dividono i nodi infrastrutturali del
territorio nazionale.</p>

<h2>Scopo del gioco</h2>

<p>Una partita a Impero è strutturata in turni, ciascuno della durata di 12 ore
(reali), che scadono alle 9:00 e alle 21:00 di ogni giorno.</p>

<p>Una partita dura 14 turni, ovvero 7 giorni solari: al termine del 14° turno
sarà dichiarato vincitore il giocatore con il capitale più alto.</p>

<h2>Meccanica di gioco</h2>

<h3>La mappa</h3>

<p>La mappa di gioco è rappresenta il territorio nazionale diviso in nodi infrastrutturali
di comunicazione. Ad ogni nodo è associato un rendimento che può valere 1, 3,
6, 12, 25 oppure 50.</p>

<h3>I giocatori</h3>

<p>I giocatori dispongono di 8 punti azione per turno e di un capitale iniziale
di 50$ .</p>

<p>I giocatori utilizzano i punti azione per le seguenti azioni:</p>

<ul>
<li>Creare nuova società: costo 5 punti azione</li>
<li>Partecipare all’asta per un’azione di una società: costo 1 punto azione per
ogni asta al quale si partecipa</li>
<li>Invio di denaro a un altro giocatore: costo 1 punto azione</li>
<li>Accettare denaro da un altro giocatore: costo 1 punto azione</li>
</ul>

<h3>Le società</h3>

<p>Una società dispone di:</p>

<ul>
<li>Un capitale</li>
<li>Nodi sulla mappa e un rendimento ad essi associato</li>
<li>Punti azione societari: 2 punti base + 1 punto per ogni azione</li>
<li>Un amministratore delegato</li>
<li>Azionisti</li>
</ul>

<p>La società viene creata da un giocatore il quale sceglie anche che capitale
iniziale versare dalle proprie casse in quelle della società: da questo momento
in poi gli introiti della società deriveranno solo o dai nodi sulla mappa o da
reinvestimenti di nuovi azionisti. </p>

<p>Il giocatore che ha creato la società ne possiede 2 azioni ed è
nominato automaticamente amministratore delegato.</p>

<p>Alla neonata società viene automaticamente associato gratis e a caso un nodo di
rendimento 1.</p>

<p>Solo l’amministratore delegato può usare i punti azione societari per le
seguenti azioni:</p>

<ul>
<li>Acquistare un nuovo nodo: è possibile acquistare il controllo di un nuovo
nodo al costo di 1 punto operazione societario e di un valore monetario pari
a una volta e mezza il rendimento della nuova cella</li>
<li>Migliorare un nodo esistente: è possibile innalzare il livello di
rendimento di un nodo posseduto allo scaglione successivo, pagando 1$
per il passaggio da rendimento 1 a 3, 2$ da 3 6, 5$ da 6 a 12, 13$ da 12 a 25,
30$ da 25 a 50.</li>
<li>Ricapitalizzare: quando una società è a corto di denaro, può
ricapitalizzare mettendo all’asta una nuova azione. I giocatori
concorreranno ad acquistarla e il ricavato verrà trasferito nel conto della
società, mentre il nuovo azionista da ora in poi parteciperà alla spartizione
dei dividendi.
L’asta dura 12 ore dal momento in cui è creata. Se viene effettuata una puntata
durante l'ultimo minuto, la scadenza dell'asta viene posticipata di un
minuto.</li>
<li>Fittare un nodo di un’altra società: è possibile che per ragioni di spazio
una società si veda bloccata sui suoi confini. In questo caso può fittare una
cella adiacente controllata da un’altra società: pagherà per intero il costo
della cella ma il rendimento sarà per lei dimezzato (e arrotondato per
difetto). Analogamente la società proprietaria del nodo guadagnerà metà volte
(arrotondato per eccesso) il rendimento per ogni affittuario.</li>
</ul>

<p>Se a seguito di un'asta un giocatore dovesse diventare il nuovo azionista di
maggioranza, ha la possibilità di diventare amministratore della società
utilizzando il bottone "Diventa amministratore" che apparirà nella pagina della
società.</p>

<h3>Trasferimento fondi</h3>

<p>È possibile inviare denaro ad un altro giocatore. Ciò è assimilabile ad un tentativo di corruzione 
e soggetto al vaglio della finanza secondo le seguenti modalità: 
Inviare denaro costa 1 punto operazione, il ricevente potrà scegliere di accettare o rifiutare l'offerta. 
Se accetta paga anch'egli un punto azione.
La transazione accettata è però a rischio, in quanto vi è associata una probabilità di essere scoperta dalla finanza.
Se ciò accade il trasferimento è annullato e i conti dei due giocatori coinvolti sono immediatamente azzerati.
La probabilità di intercettazione è proporzionale alla percentuale del proprio capitale che il corruttore vuole inviare.</p>

<h3>Fine del turno e spartizione dei dividendi</h3>

<p>Alla fine di ogni turno si procede alla spartizione dei dividendi.</p>

<p>Il rendimento di una società viene così suddiviso:</p>

<ul>
<li>30% del rendimento (arrotondato per difetto) viene convertito in capitale
disponibile e versato nelle casse della società.</li>
<li>il restante rendimento viene convertito in capitale disponibile e diviso tra
gli azionisti in ragione delle azioni possedute (ancora arrotondando per
eccesso)</li>
</ul>

<p>Esempio:</p>

<p>La societa' S1, alla fine del turno, ha un rendimento pari a 10.
Gli azionisti sono due: A1 con 1 azione, e A2 con 2 azioni.
Il capitale sociale della societa' aumentera' di 10 * 0.30 = 3$.
I restanti 7$ si divideranno tra gli azionisti: essendo 3 le azioni totali,
ognuna varra' 7 / 3 = 2.33 arrotondato a 3. L'azionista A1 guadagnera' quindi
3$, A2 analogamente guadagnera' 6$.</p>

<h3>Nuovo turno e fine del gioco</h3>

<p>All’inizio di un nuovo turno i punti azione dei giocatori e delle società
vengono ripristinati, rispettivamente a 8 e 2 + 1 punto per azione, e si
procede col nuovo round. Al termine del turno 14 il gioco finisce ed è
dichiarato vincitore il giocatore con il capitale maggiore.</p>
